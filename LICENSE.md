OGÓLNE WARUNKI UMOWY LICENCYJNEJ
NA KORZYSTANIE Z PROGRAMU KOMPUTEROWEGO PIKTOPHARM
1. Definicje:
1.1 Klucz Licencji - unikatowy kod będący ciągiem znaków, wygenerowany odpłatnie przez
Licencjodawcę, dedykowany do aktywacji Piktopharm przez Licencjobiorcę.
1.2 Licencjobiorca - osoba prawna, osoba fizyczna prowadząca działalność gospodarczą lub
jednostka organizacyjna nie posiadająca osobowości prawnej a posiadająca zdolność do
czynności prawnych, która w ramach prowadzonej działalności gospodarczej dokonuje
zainstalowania oraz korzystania z programu komputerowego Piktopharm.
1.3 Licencjodawca – Piktorex spółka z ograniczoną odpowiedzialnością z siedzibą w Warszawie
przy ulicy Piktorex Spółką z ograniczoną odpowiedzialnością z siedzibą w Warszawie (01-029)
przy ul. Dzielna 64 /135, wpisana do Rejestru Przedsiębiorców Krajowego Rejestru Sądowego
prowadzonego przez Sąd Rejonowy dla m.st. Warszawy XII Wydział Gospodarczy Krajowego
Rejestru sądowego pod numerem KRS 0000591968, REGON 36331680000000, NIP
5272754833;
1.4 OWUL – niniejsze Ogólne Warunki Umowy Licencyjnej na korzystanie z programu
komputerowego Piktopharm;
1.5 Piktopharm – program komputerowy, do którego Licencjodawcy przysługują autorskie prawa
majątkowe, udostępniony Licencjobiorcy poprzez przekazanie Kluczu licencji; Piktopharm jest
wyłącznie skierowany do osób/podmiotów prowadzących działalność gospodarczą związaną
ze świadczeniem usług farmaceutycznych;
1.6 Sklep - sklep internetowy prowadzony pod adresem: www.piktopharm.pl;
1.7 Umowa licencyjna – umowa zawarta między Licencjobiorcą a Licencjodawcą upoważniająca
do korzystania z Piktopharm na warunkach określonych w niniejszych OWUL.
2. Postanowienia ogólne
2.1 Niniejszy dokument określa ogólne warunki Umowy licencyjnej na korzystanie przez
Licencjobiorcę z Piktopharm, stanowiącego utwór w rozumieniu przepisów ustawy
z dnia 4 lutego 1994 r. o prawie autorskim i prawach pokrewnych, do którego autorskie prawa
majątkowe przysługują Licencjodawcy.
2.2 Minimalne wymagania techniczne do korzystania z Piktopharm to:
a) 1GB wolnej pamięci operacyjnej (RAM) przy uruchomionych innych programach do pracy w
aptece;
b) 2GB wolnej pamięci dysku twardego;
c) Stałe połączenie internetowe o minimalnej przepustowości 20Mb/s;
d) Procesor Intel i3 serii 8 (8xxx) lub nowszy bądź odpowiednik innej firmy;
e) System Windows 11 z zainstalowanymi najnowszymi aktualizacjami;
f) Przeglądarka Google Chrome w najnowszej wersji;
g) czytnik kodów kreskowych typu 1D (paskowego).
2.3 Piktopharm jest licencjonowany co oznacza, że Licencjobiorca nie uzyskuje do niego praw na
zasadzie przeniesienia autorskich praw majątkowych w całości, ani w części.
2.4 Udzielona przez Licencjodawcę licencja niewyłączna nie odnosi się i nie określa warunków
użytkowania przez Licencjobiorcę innego oprogramowania współdziałającego z Piktopharm.
Używanie przez Licencjobiorcę takich programów, do których żadnych praw nie posiada
Licencjodawca, powinno odbywać się zgodnie z odpowiednimi warunkami licencji na te
programy.
2.5 Licencja niewyłączna nie uprawnia Licencjobiorcy do korzystania w jakikolwiek sposób ze
znaków towarowych Licencjodawcy. Nazwa oraz logo Piktopharm podlegają ochronie prawnej
na podstawie właściwych przepisów. Licencjobiorca bez uprzedniej pisemnej zgody
Licencjodawcy nie jest uprawniony do utrwalania, zwielokrotniania lub rozpowszechniania dóbr
niematerialnych, o których mowa w zdaniu poprzedzającym, w całości lub w części
jakimikolwiek środkami i w jakiejkolwiek formie.
3. Oświadczenia Licencjodawcy
3.1 Piktopharm stanowi utwór w rozumieniu ustawy z dnia 4 lutego 1994 r. o prawie autorskim i
prawach pokrewnych. Licencjodawca oświadcza, że przysługują mu autorskie prawa
majątkowe do Piktopharm w pełnym zakresie, bez jakichkolwiek ograniczeń na rzecz osób
trzecich.
3.2. Licencjodawca oświadcza, że treści zamieszczone w ramach Piktopharm (w tym użyte grafiki i
piktogramy farmaceutyczne) objęte są ochroną prawnoautorską i niedozwolone jest
nieautoryzowane ich rozpowszechnianie niezwiązane ze świadczeniem usług opieki
farmaceutycznej przy wykorzystaniu Piktopharm.
3.2 Licencjodawca oświadcza, że korzystanie z Piktopharm przez Licencjobiorcę nie narusza
żadnych praw własności intelektualnej osób trzecich, a zwłaszcza nie wymaga uzyskania
jakiegokolwiek zezwolenia od osoby trzeciej.
3.3 Licencjodawca oświadcza, że treści zawarte w Piktopharm nie dostarczają diagnozy lekarskiej i
nie powinny zastępować oceny wykwalifikowanego pracownika służby zdrowia. Program ma na
celu jedynie wsparcie personelu aptecznego i właścicieli podmiotów świadczących usługi
farmaceutyczne i dostarcza informacji, które pomagają w prowadzeniu opieki farmaceutycznej.
Licencjodawca nie ponosi odpowiedzialności za decyzje finansowe i ekonomiczne podjęte
przez osoby korzystające ze wsparcia oprogramowania Piktopharm, ani nie ponosi
odpowiedzialności za błędy personelu apteki w sztuce aptekarskiej.
4. Oświadczenia Licencjobiorcy
4.1 Licencjobiorca oświadcza, że nie będzie podejmował bezpośrednio lub pośrednio,
jakichkolwiek działań naruszających prawa autorskie Licencjodawcy.
4.2 Instalując lub w jakikolwiek inny sposób korzystając z Piktopharm, Licencjobiorca zobowiązuje
się przestrzegać postanowień zawartych w OWUL.
4.3 W przypadku, gdyby Licencjobiorca nie zgadza się na przestrzeganie postanowień OWUL,
Licencjodawca nie udziela mu licencji niewyłącznej na Piktopharm, przez co Licencjobiorca nie
ma prawa go instalować oraz z niego korzystać.
4.4 Licencjobiorca nie będzie udostępniał lub wykorzystywał Piktopharm w jakiejkolwiek formie na
rzecz osób trzecich w celu osiągnięcia jakiejkolwiek korzyści przez Licencjobiorcę lub osoby
trzecie.
4.5 Licencjobiorca zobowiązany jest dołożyć najwyższej staranności, aby chronić i zabezpieczać
Piktopharm przed nieuprawnionym dostępem do niego przez osoby trzecie.
4.6 Licencjobiorca zobowiązany jest powiadomić Licencjodawcę o wszelkich przypadkach dostępu
lub wykorzystywania Piktopharm przez jakąkolwiek nieupoważnioną osobę trzecią,
o których Licencjobiorca poweźmie wiadomość.
4.7 Licencjobiorca wyraża zgodę na przeprowadzanie przez Licencjodawcę lub uprawnioną przez
niego osobę kontroli zgodności korzystania przez Licencjobiorcę z Piktopharm
z warunkami udzielonej licencji niewyłącznej. Licencjodawca może również żądać dostępu do
lokalizacji Piktopharm oraz kontrolować, czy nie dokonano próby usunięcia lub obejścia
zabezpieczeń technicznych Pikotpharm. Jeżeli kontrola ujawni, że Licencjobiorca posiada
środki techniczne, w tym program komputerowy służący wyłącznie do niedozwolonego
usuwania lub obchodzenia technicznych zabezpieczeń Piktopharm, Licencjodawca może
domagać się zniszczenia takich środków.
5. Zawarcie Umowy licencyjnej
5.1 O ile Licencjodawca i Licencjobiorca nie postanowią zgodnie inaczej, Umowa licencyjna jest
zawarta na podstawie OWUL, co oznacza, że określają one ich prawa i obowiązki. Jeżeli jednak
Licencjodawca i Licencjobiorca zawrą Umowę licencyjną obejmującą postanowienia sprzeczne
z OWUL, stosuje się - w zakresie objętym taką kolizją - postanowienia umowne; w pozostałym
zakresie OWUL nadal wiążą strony Umowy Licencyjnej.
5.2. Przed dokonaniem instalacji Piktopharm konieczne jest złożenie oświadczenia o zapoznaniu się
z treścią OWUL i akceptacji treści tego dokumentu.
5.3. Licencjobiorca oświadcza, że zakup Piktopharm ma bezpośredni związek z jego działalnością
gospodarczą oraz ma dla niego charakter zawodowy.
5.3. W przypadku Licencjobiorcy będącego osobą prawną lub jednostką organizacyjną niebędącą
osobą prawną, której ustawa przyznaje zdolność prawną, może on zawrzeć Umowę licencyjną
za pośrednictwem konkretnej upoważnionej przez siebie osoby fizycznej. W takim przypadku
domniemywa się, że i) taka osoba fizyczna została upoważniona przez Licencjobiorcę do
składania wiążących Licencjobiorcę oświadczeń woli; ii) taka osoba fizyczna, która złożyła
zamówienie w imieniu Licencjobiorcy, została do tego upoważniona przez Licencjobiorcę.
5.4. Piktopharm może być udostępniany do korzystania w ramach Umowy licencyjnej w trzech
wariantach:
a) Wariant podstawowy – dedykowany dla personelu aptecznego, zawierający instrukcje
postępowania (Moduł Informacji o Lekach) oraz bieżące informacje ważne z perspektywy
działalności apteki (Moduł Wiadomości Fachowych);
b) Wariant profesjonalny – wariant podstawowy rozbudowany o funkcjonalność rekomendacji
przy świadczeniu usług na rzecz pacjenta (Moduł Rekomendacji);
c) Wariant zaawansowany – dedykowany dla działów zarządzania apteką i sieciami aptecznymi
uwzględniający analitykę i statystykę dotycząca działalności apteki i personelu aptecznego
wspierającą zarządzenie efektywnością; wariant ten zapewnia również dostęp do Modułu
Wiadomości Fachowych i Modułu Rekomendacji.
5.5 Licencjobiorca nabywający Wariant zaawansowany licencji przyjmuje do wiadomości, że
Piktopharm może zbierać informacje statystyczne oraz pochodzące z systemu sprzedażowego
związane z korzystaniem z Piktopharm, tj.: dane dotyczące ilości wszystkich zeskanowanych
oraz ręcznie dodanych przez Licencjobiorcę produktów leczniczych, a także produktów
leczniczych nie posiadających kodu kreskowego.
5.6 Dane, o których mowa w pkt 5.5 powyżej, są przechowywane na serwerach Licencjodawcy.
Dane te mogą być zbierane, przetwarzane celem badania wyników i generowania raportów w
celu wsparcia podmiotów zarządzających placówkami aptecznymi.
5.7 Licencjobiorca uzyskuje uprawnienie do korzystania z Piktopharm i ewentualnych innych usług
wynikających z OWUL, a także może korzystać z innych uprawnień przewidzianych w
niniejszych OWUL, z chwilą zapłaty ceny należnej Licencjodawcy, za udzielenie prawa do
korzystania z Piktopharm. Wówczas następuje zawarcie Umowy licencyjnej zobowiązującej do
stosowania niniejszych OWUL i zostaje przekazany Licencjobiorcy Klucz Licencji.
5.8 O ile strony Umowy licencyjnej zgodnie nie postanowiły inaczej, Licencjodawca nie realizuje
żadnych innych świadczeń na rzecz Licencjobiorcy aniżeli opisane w Umowie licencyjnej i
OWUL.
5.9 Nie można domniemywać obowiązku realizacji przez Licencjodawcę innych świadczeń na rzecz
Licencjobiorcy niż określone w OWUL. Ww. świadczenia nadto są realizowane tylko w okresie
trwania Umowy licencyjnej.
6. Zakres korzystania z licencji niewyłącznej
6.1 Licencjodawca udziela Licencjobiorcy licencji niewyłącznej i niezbywalnej na korzystanie z
Piktopharm na terytorium Rzeczypospolitej Polskiej przez okres do 12 miesięcy od dnia
zawarcia Umowy licencyjnej, w zależności od potrzeb Licencjobiorcy, na następujących polach
eksploatacji:
a) wprowadzenie Piktopharm do pamięci komputera lub innego urządzenia przeznaczonego do
korzystania z Piktopharm przez Licencjobiorcę;
b) czasowe zwielokrotnienie Piktopharm w całości lub w części jakimikolwiek środkami
i w jakiejkolwiek formie w zakresie, w którym dla uruchomienia Piktopharm niezbędne jest
jego zwielokrotnienie.
6.2 Licencja niewyłączna uprawnia Licencjobiorcę do:
a) zainstalowania Piktopharm na wyłącznie jednym stanowisku komputerowym przy
wykorzystaniu Klucza Licencji przydzielonego Licencjobiorcy w momencie zakupu licencji,
służącego wyłącznie do jednokrotnego użycia;
b) korzystania z Piktopharm na jednym stanowisku komputerowym;
c) używania Piktopharm wyłącznie do własnych celów, przez co rozumie się uruchamianie,
wyświetlanie, uzyskiwanie dostępu, wprowadzanie własnych danych, dokonywanie eksportu
danych z Piktopharm;
d) sporządzania kopii zapasowej, jeżeli jest to niezbędne do korzystania z Piktopharm, kopia ta nie
może być używana równocześnie z Piktopharm;
e) obserwowania, badania i testowania funkcjonowania Piktopharm w celu poznania jego idei i
zasad przez Licencjobiorcę, jeżeli, będąc do tych czynności upoważnionym, dokonuje on tego
w trakcie wprowadzania, wyświetlania, stosowania, przekazywania lub przechowywania
Piktopharm;
f) zwielokrotniania kodu lub tłumaczenia jego formy w rozumieniu przepisów ustawy o prawie
autorskim i prawach pokrewnych, jeżeli jest to niezbędne do uzyskania informacji koniecznych
do osiągnięcia współdziałania Piktopharm z innymi programami komputerowymi, o ile zostaną
spełnione następujące warunki:
− czynności te dokonywane są przez Licencjobiorcę lub inną osobę uprawnioną do korzystania
z Piktopharm, bądź przez inną osobę działającą na ich rzecz,
− informacje niezbędne do osiągnięcia współdziałania nie były uprzednio łatwo dostępne dla
osób, o których mowa powyżej,
− czynności te odnoszą się do tych części Piktopharm, które są niezbędne do osiągnięcia
współdziałania;
g) Informacje, o których mowa w lit. f powyżej, nie mogą być:
− wykorzystane do innych celów niż osiągnięcie współdziałania Piktopharm z innymi programami
komputerowymi;
− przekazane innym osobom, chyba że jest to niezbędne do osiągnięcia współdziałania
Piktopharm z innymi programami komputerowymi;
− wykorzystane do rozwijania, wytwarzania lub wprowadzania do obrotu programu
komputerowego o istotnie podobnej formie wyrażenia lub do innych czynności naruszających
prawa autorskie Licencjodawcy.
6.3 Licencja niewyłączna nie upoważnia Licencjobiorcy do:
a) trwałego zwielokrotniania Piktopharm w całości lub w części jakimikolwiek środkami
i w jakiejkolwiek formie, w tym przenoszenia Piktopharm na inne urządzenia;
b) tłumaczenia, przystosowywania, zmiany układu lub jakichkolwiek innych zmian w Piktopharm, z
zachowaniem praw osoby, która tych zmian dokonała;
c) rozpowszechniania, w tym użyczenia lub najmu, Piktopharm lub jego kopii;
d) wprowadzania Piktopharm do pamięci komputerów lub innych urządzeń przeznaczonych do
korzystania z Piktopharm w większej ilości, niż to wynika z pkt. 6.2 powyżej;
e) stosowania Piktopharm, albo jego części w innym programie komputerowym;
f) sporządzania kopii zapasowej Piktopharm, jeżeli nie jest to niezbędne do korzystania
z Piktopharm;
g) przenoszenia na osoby trzecie praw i obowiązków wynikających z niniejszej umowy;
h) stosowania Piktopharm do świadczenia, odpłatnych lub nieodpłatnych usług o charakterze
konkurencyjnym w stosunku do Licencjodawcy.
6.4 Zawarcie Umowy licencyjnej nie obejmuje:
a) dostawy sprzętu komputerowego niezbędnego do prawidłowego korzystania z Piktopharm;
b) instalacji Piktopharm w lokalizacji Licencjobiorcy;
c) wsparcia innego, aniżeli opisane w OWUL.
6.5. Korzystanie z Piktopharm na danym stanowisku komputerowym jest zabezpieczone loginem
(ustalanym przez Licencjobiorcę) oraz hasłem (ustawianym przez użytkownika końcowego).
Każdorazowo uzyskanie dostępu przez Licencjobiorcę (i użytkowników końcowych) do
Piktopharm wymaga podania hasła dostępowego.
6.6. Licencja udzielona na mocy Umowy licencyjnej obowiązuje w okresie abonamentowym i po
jego upływie wygasa, a Licencjobiorca traci prawo korzystania z Piktopharm. Oznacza to, że
Licencjobiorca zainteresowany utrzymaniem dostępu do danych zawartych w Piktopharm, a
także korzystaniem z niego winien przedłużyć Umowę licencyjną na kolejny okres
abonamentowy.
6.6. Licencjobiorca upoważnia Licencjodawcę do przesłania przed końcem okresu
abonamentowego na każdy, wybrany przez Licencjodawcę adres poczty elektronicznej podany
Licencjodawcy przez Licencjobiorcę w ramach realizacji Umowy licencyjnej informacji o tym, że
okres ten upływa i możliwości jego przedłużenia. Informacja taka może także zawierać link do
określonej strony internetowej.
6.7. Licencjobiorca oświadcza, że nie naruszy praw autorskich do Piktopharm. Naruszenie praw
autorskich do Piktopharm przez użytkownika końcowego jest traktowane w OWUL jak
naruszenie dokonane przez Licencjobiorcę.
7. Wynagrodzenie
7.1 Z tytułu udzielenia licencji niewyłącznej na Piktopharm, zgodnie z warunkami niniejszych
OWUL, Licencjobiorca zobowiązuje się do zapłaty Licencjodawcy wynagrodzenia w wysokości
wynikającej z aktualnego cennika zamieszczonego na stronie Sklepu za jedno stanowisko pracy,
na którym Piktopahrm zostanie zainstalowany, na rachunek bankowy Licencjodawcy, za
pośrednictwem Dostawcy usług płatniczych.
7.2 W chwili uiszczenia przez Licencjobiorcę opłaty licencyjnej, Licencjobiorca nabywa niewyłączną
licencję na korzystanie z Piktopharm na zasadach wynikających z niniejszych OWUL, przez okres
wskazany w punkcie 6.1 OWUL.
8. Aktualizacja Piktopharm
8.1 Licencjobiorca jest uprawniony do bezpłatnego aktualizowania Piktopharm, w okresie
obowiązywania licencji niewyłącznej przy wykorzystaniu Klucza Licencji, otrzymanego w
momencie zakupu licencji na Piktopharm.
8.2 Aktualizacje te mają wyłącznie na celu ulepszanie, modernizowanie i rozwój Piktopharm oraz
mogą mieć formę ulepszonych funkcji, nowych modułów Piktopharm lub zupełnie nowych
wersji Piktopharm.
8.3 Każde dodatkowe lub nowe składniki Piktopharm przekazane w ramach aktualizacji
Piktopharm, stanowią integralną część Piktopharm, oraz podlegają postanowieniom
niniejszych OWUL.
9. Odpowiedzialność Licencjodawcy
9.1 Licencjodawca zobowiązuje się do usuwania z Piktopharm, bez odrębnego wynagrodzenia,
wad uniemożliwiających prawidłowe korzystanie z Piktopharm, które ujawnią się po pierwszej
instalacji Piktopharm dokonanej przez Licencjobiorcę.
9.2 Licencjodawca nie ponosi odpowiedzialności za nieprawidłowe funkcjonowanie Piktopharm
powstałe wskutek:
a) nieuprawnionego dostępu do Piktopharm, tj. bez zapłaty wynagrodzenia, o którym mowa w
pkt. 7 powyżej, lub po upływie okresu licencyjnego;
b) nieautoryzowanego dostępu do Piktopharm, tj. próby obejścia Klucza Licencji, lub
wprowadzenia wadliwego Klucza Licencji;
c) korzystania z Piktopharm niezgodnie z przeznaczeniem.
9.3 Licencjodawca w zakresie dozwolonym przez obowiązujące przepisy prawa nie ponosi
odpowiedzialności za jakiekolwiek szkody poniesione przez Licencjobiorcę bądź osoby trzecie
w związku z korzystaniem z Piktopharm na zasadach określonych w niniejszych OWUL, w tym
za nieprawidłowe przyporządkowanie przez farmaceutę zatrudnionego przez Licencjobiorcę
piktogramo – etykiety do produktu leczniczego wydanego pacjentowi, a także za szkody
poniesione przez Licencjobiorcę bądź osoby trzecie w związku z naruszeniem warunków
licencji, w szczególności w rezultacie nieuprawnionego, tj. bez uzyskania licencji, lub
nieprawidłowego, tj. niezgodnego z przeznaczeniem Piktopharm instalowania lub korzystania z
Piktopharm.
9.4. Licencjodawca nie odpowiada za niewykonanie lub nienależyte wykonanie Umowy licencyjnej
spowodowane siłą wyższą. Przez siłę wyższą należy rozumieć zdarzenie zewnętrzne, o
charakterze nadzwyczajnym, któremu nie można zapobiec, nawet przy zachowaniu
najwyższego stopnia staranności. W szczególności takimi zdarzeniami są w rozumieniu OWUL
powodzie, trzęsienia ziemi, wojna, strajki, okresy stanów nadzwyczajnych, zarządzenia władz.
9.5. Każda ze stron winna poinformować drugą stronę o okolicznościach siły wyższej, niezwłocznie
po otrzymaniu wiadomości o nich, a jeżeli z powodu siły wyższej nie byłoby to możliwe,
niezwłocznie po ustaniu tych okoliczności oraz dołożyć wszelkich starań w celu usunięcia
skutków działań siły wyższej dla wykonywania zobowiązań zaciągniętych w Umowie
licencyjnej.
10. Gwarancja jakości
10.1 Licencjodawca udziela Licencjobiorcy gwarancji na prawidłowe funkcjonowanie Piktopharm
przez czas trwania Umowy licencyjnej. Odpowiedzialność z tytułu gwarancji obejmuje
wyłącznie wady powstałe z przyczyn tkwiących w Piktopharm.
10.2 Licencjodawca zobowiązuje się bez zbędnej zwłoki od dnia uzyskania od Licencjobiorcy
informacji o nieprawidłowym funkcjonowaniu Piktopharm przesłanej na adres e-mail:
bok@piktorex.pl, usunąć z Piktopharm wszelkie wady fizyczne, które uniemożliwiają
Licencjobiorcy korzystanie z Piktopharm, albo ograniczają możliwości jego wykorzystania
zgodnie z przeznaczeniem.
10.3 W okresie objętym gwarancją Licencjobiorca jest uprawniony do uzyskania od Licencjodawcy
podstawowej pomocy technicznej świadczonej zdalnie przez Internet przez informatyków
zatrudnionych przez Licencjodawcę.
10.4 Licencjodawca zastrzega, a Licencjobiorca godzi się na niedostępność Piktopharm przez czas
niezbędny do:
a) wprowadzenia do niego zmian;
b) realizacji świadczeń gwarancyjnych;
c) jego konserwacji i testowania przez Licencjodawcę.
Przerwy te jednak powinny następować poza godzinami roboczymi, a łączna dostępność
Piktopharm w okresie abonamentowym nie powinna być mniejsza niż 98 % w okresie
miesięcznym. Okresy niedostępności Piktopharm z przyczyn, o których mowa w niniejszym
punkcie nie mają wpływu na bieg okresu obowiązywania Umowy licencyjnej i są traktowane
jak realizacja Umowy licencyjnej zgodnie z ustaleniami stron.
11. Dane osobowe
11.1 Piktopharm umożliwia Licencjobiorcy wprowadzanie danych i ich przechowywanie w ramach
Piktopharm, na zewnętrznym serwerze, w trybie online, a także zarządzanie nimi w zakresie
przewidzianym funkcjonalnościami Piktopharm.
11.2 Konieczne jest dokonanie przez administratora danych osobowych (którym jest Licencjobiorca)
powierzenia Licencjodawcy przetwarzania danych osobowych wprowadzonych do
Oprogramowania przez Licencjobiorcę i jego użytkowników końcowych. Powierzenie to
następuje wprost na mocy niniejszych OWUL, które zawierają postanowienia umowy
powierzenia przetwarzania danych osobowych zawieranej przez Licencjobiorcę jako
administratora danych z Licencjodawcą jako podmiotem przetwarzającym. Oznacza to w
szczególności, że dla wypełnienia obowiązków określonych przepisami ODO nie jest wymagane
zawarcie przez Strony odrębnej umowy powierzenia przetwarzania danych osobowych,
Licencjodawca zawrze jednak taką umowę z Licencjobiorcą wg wzoru Licencjodawcy w każdym
przypadku, gdy okaże się to niezbędne.
11.3 Licencjodawca oświadcza, że serwer, z którego Piktopharm będzie udostępniany
Licencjobiorcy w okresie obowiązywania Umowy licencyjnej będzie przez cały ten okres
odpowiednio zabezpieczony przed nieuprawnionym dostępem osób trzecich.
11.4. Dla potrzeb umowy powierzenia, o której mowa w pkt 11.2. powyżej przyjmuje się, że kategorie
osób, których dane mogą być objęte powierzeniem przetwarzania w związku z realizacją
Umowy licencyjnej i korzystaniem z Piktopharm obejmują:
a) pracowników Licencjobiorcy, jego zleceniobiorców lub współpracowników, etc.;
b) pozostałe osoby fizyczne, które korzystają lub mogą mieć w świetle Umowy licencyjnej i OWUL
dostęp do Piktopharm;
c) kontrahentów Licencjobiorcy;
11.5. Licencjobiorca jako powierzający oświadcza, że godzi się na to, by Licencjodawca – w zakresie
niezbędnym do realizacji świadczeń wynikających z Umowy licencyjnej i OWUL korzystał z
podmiotów trzecich będących jego podwykonawcami i w tym zakresie upoważnił je do
dostępu do ww. danych osobowych objętych powierzeniem lub, o ile będzie to konieczne,
dokonał dalszego powierzenia przetwarzania danych osobowych objętych powierzeniem (tzw.
podpowierzenie), wyłącznie jednak w zakresie niezbędnym do realizacji ww. świadczeń.
11.6. Licencjodawca działając jako podmiot przetwarzający na podstawie udokumentowanego w
niniejszych OWUL polecenia podmiotu powierzającego obowiązany jest spełnić wszystkie
obowiązki określone przepisami ODO, w tym:
a) zastosować środki techniczne i organizacyjne mające na celu należyte, odpowiednie do
zagrożeń oraz kategorii danych objętych ochroną, zabezpieczenie powierzonych do
przetwarzania danych osobowych, w szczególności zabezpieczyć je przed udostępnieniem
osobom nieupoważnionym, zabraniem przez osobę nieuprawnioną, przetwarzaniem z
naruszeniem przepisów prawa, oraz zmianą, utratą, uszkodzeniem lub zniszczeniem;
b) zapewniać systematyczne szkolenia z zakresu ochrony danych, w tym danych osobowych,
przeznaczone dla kadry zaangażowanej w realizację Umowy licencyjnej;
c) poddawać się audytom ochrony danych osobowych i bezpieczeństwa systemów
informatycznych;
d) prowadzić odpowiednie rejestry wymagane przepisami RODO, w tym rejestr czynności
przetwarzania (jako administrator danych), rejestr kategorii czynności przetwarzania (jako
podmiot przetwarzający), rejestr umów powierzenia, rejestr naruszeń i inne rejestry;
e) biorąc pod uwagę charakter przetwarzania, w miarę możliwości pomagać Licencjobiorcy jako
powierzającemu - poprzez odpowiednie środki techniczne i organizacyjne - wywiązać się z
obowiązku odpowiadania na żądania osoby, której dane dotyczą, w zakresie wykonywania jej
praw, a także wywiązać się z obowiązków określonych w art. 32–36 RODO;
f) powiadamiać powierzającego o każdym podejrzeniu naruszenia ochrony danych osobowych
niezwłocznie, nie później niż w terminie 36 godzin od pierwszego zgłoszenia, umożliwiając
powierzającemu uczestnictwo w czynnościach wyjaśniających i informować powierzającego o
ustaleniach z chwilą ich dokonania, w szczególności o stwierdzeniu naruszenia;
g) poddawać się audytom i inspekcjom ze strony Licencjobiorcy, pod warunkiem uprzedniego
poinformowania o zamiarze przeprowadzenia audytu lub inspekcji, w terminie nie krótszym niż
7 dni;
11.7. Po zakończeniu świadczenia usług związanych z przetwarzaniem danych osobowych w celu
realizacji Umowy licencyjnej, zależnie od decyzji Licencjobiorcy jako powierzającego ma prawo
zażądać od Licencjodawcy w terminie do 14 dni od ustania Umowy licencyjnej zwrotu
powierzonych danych lub usunięcia wszelkich danych osobowych powierzonych mu na mocy
Umowy licencyjnej oraz usunięcia wszelkich istniejących kopii, chyba że szczególne przepisy
prawa nakazują lub dopuszczają przechowywanie danych osobowych.
12. Rozwiązanie umowy
13.2 Licencjodawcy przysługuje prawo rozwiązania mniejszej Umowy licencyjnej ze skutkiem
natychmiastowym, jeżeli Licencjobiorca:
a) dopuścił się opóźnienia w terminie uiszczenia opłaty licencyjnej;
b) naruszył majątkowe prawa autorskie do Piktopharm przysługujące Licencjodawcy;
c) zainstalował Piktopharm w większej liczbie komputerów, niż wynika to z niniejszej umowy;
d) udostępnił Piktopharm osobom trzecim.
13.3 Licencjobiorcy przysługuje prawo do rozwiązania Umowy licencyjnej z zachowaniem
jednomiesięcznego okresu wypowiedzenia w przypadku, gdyby wady fizyczne Piktopharm
uniemożliwiające Licencjobiorcy korzystanie z Piktopharm, albo ograniczające mu możliwość
jego wykorzystania zgodnie z przeznaczeniem były niemożliwe do usunięcia przez
Licencjodawcę.
13.4 W razie rozwiązania Umowy licencyjnej Licencjobiorca w terminie trzech dni od dnia jej
rozwiązania jest zobowiązany do:
a) odinstalowania Piktopharm z pamięci komputera lub innego urządzenia przeznaczonego do
korzystania z Piktopharm przez Licencjobiorcę;
b) zniszczenia kopi zapasowej Piktopharm, jeżeli jej sporządzenie było niezbędne w celu
korzystania przez Licencjobiorcę z Piktopharm.
13. Postanowienia końcowe
14.1 W sprawach nieuregulowanych w niniejszej umowie będą mieć zastosowanie przepisy ustawy z
dnia 4 lutego 1994 r. o prawie autorskim i prawach pokrewnych oraz ustawy z dnia 23 kwietnia
1964 r. kodeks cywilny.
14.2 Ewentualne spory powstałe pomiędzy Licencjobiorcą, a Licencjodawcą będą rozstrzygane
polubownie, a w przypadku braku uzyskania porozumienia w terminie 30 dni, wszelkie spory
będą rozstrzygane przez sąd właściwy dla siedziby pozwanego.
